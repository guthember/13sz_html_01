A magyar vizslákra jellemzõ az elegáns megjelenés, a könnyed felépítés, a harmonikus mozgás. A rövidszõrû vizsla zsemleszínû szõrzete alig kíván gondozást. A lakásban tartott példányok szõre egész évben hullik, ezért rendszeres kefélést igényel. Középnagy, 50–60 cm marmagaságú, 20–26 kg súlyú, rendkívül elegáns megjelenésû és mozgású, kedves, engedelmes természetû, még a vizslák közül is kitûnik intelligenciájával.


Története

Régi magyar vadászkutya, amely több fajta keresztezésébõl alakult ki. Már honfoglaló õseink mellett, akik szenvedélyes vadászok voltak, feltûnt egy vadászkutya, amely követte õket a vándorlások során a Kárpát-medencébe. Sárga, esetleg barna színû, néha foltos volt, s a vadászat minden mozzanatánál segítségére volt a vadásznak. Ez a mára kihalt kopó volt a mai magyar vizsla õse. Legkorábbi ábrázolása a 1100 és 1120 között készült Codex Albensisben található, de a Képes krónikában is felbukkan a „kajtárkodó kopó” képe. Hunor és Magor találkozása a csodaszarvassal címû képen négy jól felismerhetõ vizsla látható. A vizsla említésével nemeseink levelezésében is gyakran találkozhatunk.

A török hódoltság korában megjelent hazánkban a törökök sárga vadászkutyája a sloughi, amely keresztezõdött az itt élõ vadászkutyákkal és kialakult vizslánk alaptípusa. Az 1731-bõl származó adat szerint a trencséni Zay család kezdett elõször foglalkozni a tenyésztésével, és valószínû, hogy egy Angliából származó spanyol vizslát is bevontak a tenyésztésbe. Ekkor még a vizsla gesztenyebarna színben vagy fehér jegyekkel is létezett. A 19. század végén megritkult az állomány, ekkor vonták be a tenyésztésbe a pointert és a német rövidszõrû vizslát.

1920-ban megkezdték a fajta törzskönyvezését, 1928-ban elkészült a fajtaleírás (standard), és 1935-ben az FCI bejegyezte a hivatalosan elismert fajták közé. A II. világháború után a veszteségeket pótlandó a gödöllõi tenyésztelepen indult újra a tenyésztése. Ma már nem tartozik a veszélyeztetett fajták közé, hiszen a világon az egyik legismertebb magyar fajta, amelynek jelentõs állományai vannak Nyugat-Európában és az Egyesült Államokban.

Tiszta vérûként viszonylag rövid ideje , mintegy 80 éve tenyésztik.